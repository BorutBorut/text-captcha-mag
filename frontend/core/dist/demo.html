<html>
  <head>
    <title>Text Captcha development demo</title>
    <style>
      body {
        width: 800px;
        margin: auto;
        margin-bottom: 64px;
      }

      article {
        margin-top: 24px;
        margin-bottom: 24px;
        text-align: justify;
      }
    </style>
  </head>
  <body>
    <article>
      <h1>
        Anonimnež je odštel 28 milijonov dolarjev za polet v vesolje z Jeffom
        Bezosom.
      </h1>
      <h2>Parabolični polet do Karmanove črte.</h2>
      <p>
        Na javni dražbi je nekdo plačal 28 milijonov dolarjev za polet do
        vesolja in nazaj s podjetjem Blue Origin. Na poletu bosta tudi
        ustanovitelj podjetja Jeff Bezos in njegov brat. Gre za parabolični
        polet z raketo in kapsulo New Shepard.
      </p>
      <p>
        Celotna pot naj bi trajala okoli deset minut, kar pomeni, da je
        anonimnež za pot pripravljen odšteti okoli 45.000 dolarjev na sekundo
        vesoljskega poleta, poroča nemška tiskovna agencija DPA.
      </p>
      <p>
        Blue Origin bo raketo New Shepard v vesolje izstrelil predvidoma 20.
        julija. Po izstrelitvi naj bi raketa v dveh minutah pospešila na več kot
        3700 kilometrov na uro. Po treh minutah bodo občutili breztežnost.
      </p>
      <p>
        Ne gre za orbitalni, temveč paraboličen polet. Poenostavljeno: kot bi z
        močnim topom izstrelili kroglo v nebo, ta bi naredila lok in padla nazaj
        na Zemljo. V tem primeru bo top nadomestila raketa, ki bo tovor ponesla
        do okoli 90 kilometrov, sama kapsula s potniki pa bo presegla 100
        kilometrov. Ker je to najširše sprejeta meja vesolja (Karmanova črta),
        se bodo potniki lahko pohvalili z astronavtsko dejavnostjo.
      </p>
      <p>
        Za primerjavo: Mednarodna vesoljska postaja (MVP) je od Zemlje oddaljena
        okoli 400 kilometrov. New Shepard bo med spustom odprl padala in pristal
        v puščavi Teksasa.
      </p>
      <p>
        Dražbo so začeli že v maju, v soboto pa je potekal zaključni del. Še v
        četrtek je bila cena poleta 4,8 milijona dolarjev, nato pa so hitro
        prebili mejnik 20 milijonov. Zadnje kladivo je nato udarilo pri 28
        milijonih dolarjev.
      </p>
      <p>
        "Ime zmagovalca dražbe bomo objavili v tednih po zaključku dražbe," so
        tvitnili pri podjetju. Poleg anonimnega kupca in Jeffa Bezosa bo na
        krovu tudi brat ustanovitelja Amazona Mark Bezos, identitete četrtega
        potnika še niso razkrili.
      </p>

      <p>
        Blue Origin je kapsulo zadnjič testiral sredi aprila. Takrat so dosegli
        višino okoli 105 kilometrov. Ob začetku in koncu poleta so testirali
        naloge astronavtov, polet pa je potekal brez posadke. Raketa New Shepard
        do zdaj še ni letela s posadko.
      </p>
      <p>
        Na dražbi zbrana sredstva bodo namenili fundaciji Blue Origina za mlade,
        v okviru katere spodbujajo prihodnje generacije, naj se odločijo za
        kariero na področju znanosti, tehnologije, inženirstva in matematike.
      </p>
      <h3>Tekma za vesoljske turiste.</h3>

      <p>
        Medtem poteka minitekma med dvema vesoljskima podjetnikoma. V podjetju
        Virgin Galactic, za katerim stoji znani Richard Branson, bodo poskušali
        Bezosa prehiteti. Tako kot Blue Origin se tudi Virgin Galactic že več
        kot desetletje trudi razviti opremo za vesoljski turizem.
      </p>
      <p>
        Kmalu po tem, ko je Bezos naznanil svoj osebni polet v vesolje, so iz
        Virgin Galactica sporočili, da bo še pred tem Branson opravil svojo
        vesoljsko ekskurzijo z raketoplanom VSS Unity. Ta sicer zmore le dobrih
        80 kilometrov, kar pa kot mejo vesolja priznava ameriška vojska, zato se
        tudi Virgin Galactic hvali z vesoljskim turizmom.
      </p>
      <p>
        Vse skupaj pa po desni prehiteva SpaceX. Ta je v primerljivem času
        razvil revolucionarne rakete za večkratno uporabo, povrhu trenutno
        najzmogljivejšo raketo sveta, pa še vesoljske ladje za prevoz posadke. V
        zadnjem času je uspešno iztržil več komercialnih poletov tako na
        Mednarodno vesoljsko postajo kot "prostoleteče", večdnevne ekskurzije v
        orbito.
      </p>
    </article>

    <p>
      Vir:
      <a
        href="https://www.rtvslo.si/znanost-in-tehnologija/anonimnez-je-odstel-28-milijonov-dolarjev-za-polet-v-vesolje-z-jeffom-bezosom/584012"
        >rtvslo.si</a
      >
    </p>

    <div id="captcha-container"></div>

    <script src="captcha.umd.js"></script>
    <script>
      TextCaptcha(
        document.querySelector("#captcha-container"),
        function () {
          return document
            .querySelector("article")
            .textContent.replaceAll("\n", "");
        },
        function (captchaId) {
          console.log("CAPTCHA complete: ", captchaId);
        }
      );
    </script>
  </body>
</html>
