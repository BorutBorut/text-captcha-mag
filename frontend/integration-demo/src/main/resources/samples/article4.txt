# Naslov: Logar: Blejski strateški forum je skozi leta postal ponos slovenske diplomacije
# Vir: https://www.rtvslo.si/evropska-unija/eu-2021/sassoli-kriticen-do-sklepov-ministrov-ne-moremo-se-pretvarjati-da-nas-afganistan-ne-zadeva/592450

Sassoli kritičen do sklepov ministrov: Ne moremo se pretvarjati, da nas Afganistan ne zadeva.

Na Bledu poteka dvodnevni Blejski strateški forum. Gostitelj foruma Anže Logar je v uvodnem nagovoru poudaril pomen sodelovanja in širjenja EU-ja na Zahodni Balkan. "Verjamemo, da je prihodnost Evropa tesno povezana s širjenjem EU-ja."
Zbrane je prvi nagovoril predsednik Mednarodnega olimpijskega komiteja Thomas Bach, ki je poudaril, da so zadnje olimpijske igre tiste, ki dajejo upanje in vero v prihodnost, potem ko smo za seboj pustili hudo pandemično obdobje.

V uvodnem nagovoru je gostitelj srečanja, zunanji minister Anže Logar, orisal bistvene poudarke programa in izzive. "Verjamemo, da je prihodnost Evropa tesno povezana s širjenjem EU-ja. Pristop Zahodnega Balkana bi moral biti del naše strategije, to je tudi tema drugega panela," je poudaril pomen druge današnje razprave, ki bo sledila panelu voditeljev o izzivih EU-ja. Logar je opozoril tudi na razmere v Afganistanu in na krizo EU-ja.

"V teh časih je postalo toliko bolj jasno, da smo medsebojno povezani, odvisni, informacijski tokovi prihajajo v vse kotičke zemeljske oble. Ne moremo si zatiskati oči pred posledicami vojn, konfliktov ali podnebnih sprememb, četudi smo daleč od njih."

Glede delovanja EU-ja je ponovil splošno strinjanje, da mora biti EU učinkovit. "Glede na izzive zadnjih 15 let je bila na trenutke Unija bolj unija, ki odpravlja težave, kot povezava, ki ima skupen strateški pristop."

Covid je povzročil ukinitev več kot 5 milijonov delovnih mest le v prvem obdobju 2020. "Dejstvo, da smo danes vendarle tukaj, pa kaže, da je prišlo do rasti v 2021 in da se je Unija sposobna učiti iz preteklih napak." Pri tem je veliko vlogo odigrala ustanovitev sklada za okrevanje. "Sklad je omogočil, da se evropsko gospodarstvo spet postavlja na noge. Kar se je 2011 zdelo nemogoče, je 2021 resničnost. Prvič v zgodovini EU-ja Unija posoja finančna sredstva državam članicam. Ne gre le za pragmatizem, temveč za odločne odločitve, ki izhajajo iz naših vrednot."
