# Naslov: Minilo je 20 let od terorističnega napada v Združenih državah Amerike
# Vir: https://www.rtvslo.si/enostavno/svet/minilo-je-20-let-od-teroristicnega-napada-v-zdruzenih-drzavah-amerike/593579

Združenim državam Amerike krajše rečemo ZDA.

Teroristični napad pomeni, da ljudje naredijo nekaj zelo nasilnega.
Žrtve takega napada so običajni ljudje.
V napadu lahko tudi umrejo.
Teroristi z nasiljem želijo doseči svoje cilje.

Teroristični napad je bil 11. septembra 2001.

11. septembra se je zgodilo več terorističnih napadov.

19 teroristov je ugrabilo 4 letala.
Na letalih so bili potniki, piloti in stevardese.

Teroristi so se na letalo vkrcali kot potniki.
Letalo so ugrabili s pomočjo nožev.
S seboj so jih prinesli v ročni prtljagi.
Vdrli so v pilotsko kabino in ubili pilote.
Nekateri teroristi so se predtem naučili voziti letalo.
Letalo so usmerili v eno od pomembnih stavb v ZDA.
Teroristi so se zaleteli v 3 pomembne stavbe.

Teroristični napad so načrtovali vnaprej.
Vedeli so, v katere stavbe se bodo zaleteli.

V napadu je umrlo okoli 3000 ljudi.
Vsi napadi so se zgodili na vzhodu ZDA.

V New Yorku so se zaleteli v 2 stolpnici.

Teroristi so se z letali zaleteli v 2 zelo visoki stolpnici.
Imenovali sta se World Trade Center.
To je angleška beseda za Svetovni trgovinski center.

Visoki sta bili več kot 400 metrov.

Teroristični napad v New Yorku se je zgodil okrog 9. ure zjutraj.

V stolpnicah so bile pisarne različnih podjetij.
Takrat je bilo v stolpnicah zelo veliko ljudi.

1. letalo se je zaletelo v Severni stolp.
2. letalo se je zaletelo v Južni stolp.
Po 1 uri sta se stolpnici porušili.

Ob uničenju stolpnic je umrlo 2700 ljudi.

Večina umrlih je bila zaposlenih v stolpnicah.

Umrli so tudi policisti, gasilci in reševalci.
Poskušali so pomagati ljudem, ki so ostali ujeti v stolpnicah.

Letalo se je zaletelo tudi v Pentagon.

Pentagon je zelo pomembna stavba.
V njej je ameriško ministrstvo za obrambo.
To ministrstvo skrbi za varnost državljanov in države.
Pentagon je v zvezni državi Washington.

V tem napadu je umrlo skoraj 200 ljudi.

4. letalo je strmoglavilo.

To pomeni, da je letalo padlo iz velike višine na tla.

Letalo je strmoglavilo, saj so potniki uspeli preusmeriti letalo.

Tako so preprečili, da letalo ni zadelo nobene stavbe.

Letalo je padlo na polje, kjer ni bilo nikogar.

Padlo je na polje v Pensilvaniji.
Pensilvanija je zvezna država.

Vsi potniki in teroristi so umrli.

Teroristični napad v ZDA so izvedli teroristi iz skupine Al Kaida.

Al Kaida je teroristična skupina.
Skupina je v preteklosti izvedla različne napade.
Njihov vodja je bil Osama bin Laden.
Teroristična skupina je bila ustanovljena na Bližnjem vzhodu.

Al Kaida je sestavljena iz majhnih skupin po celem svetu.
Člani Al Kaide pravijo, da je islam edina prava vera.
Vse države in ljudje, ki ne sledijo strogim islamskim pravilom, so njihovi sovražniki.

Osama bin Laden je leta 2002 naštel razloge za teroristični napad.

Osama bin Laden je rekel:
Za napade so bile krive odločitve ameriške zunanje politike.
To pomeni, da se Al Kaida ni strinjala, kakšne odnose ima Amerika z drugimi državami po svetu.

Na primer, strinjali se niso s tem, da Amerika podpira Izrael, da so ameriški vojaki prisotni v Savdski Arabiji in še z drugim dogajanjem po svetu.

Po terorističnem napadu v ZDA se je začela vojna v Afganistanu.

Ameriški vojaki so sodelovali z vojaki iz drugih držav sveta.

Skupaj so napadli Afganistan.

10 let so iskali Osamo bin Ladna.

Leta 2011 so Osamo bin Ladna našli in ubili.

Zaradi napadov so se spremenili varnostni ukrepi na letališčih.

Po 11. septembru 2001 so vrata, ki vodijo v pilotsko kabino, zavarovana s ključem in neprebojna.

Varnostni pregledi pred vstopom v letalo so bolj natančni.

Varnostniki bolj pozorno iščejo, če ima potnik pri sebi orožje.

Varnostniki pri svojem delu uporabljajo posebne naprave.
Z njihovo pomočjo zaznavajo nevarne predmete, ki jih s seboj na letalo vzamejo potniki.

Kjer sta stali 2 stolpnici, je sedaj 1 zelo visoka stolpnica.

Stolpnico so zgradili leta 2014.
Imenuje se One World Trade Center.
Pravijo mu tudi Stolp svobode.
Je najvišja zgradba v Združenih državah Amerike.
