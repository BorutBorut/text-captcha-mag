Uvodno etapo letošnje Dirke po Sloveniji je dobil Nemec Phil Bauhaus (Bahrain Victorious). V ciljnem šprintu je izkoristil pomoč moštvenih kolegov in za pol obroča ugnal Španca Jona Aberasturija (Caja Rural).

Etapa se je začela na Ptuju, dolga je bila 151 kilometrov, končala pa se je v Rogaški Slatini. Na trasi so bili trije leteči cilji in en gorski cilj tretje kategorije (Kresnice).

Že zelo hitro se je v beg spravila sedmerica kolesarjev – Luca Covili, Jonas Iversby Hvideberg, Dimitri Strahov, Aritz Bagües Kalparsordo, Mathijs Paasschens, Jacob Scott in Antonio Angulo Sampedro.

Pred glavnino so si omenjeni kolesarji hitro nabrali dobro minuto prednosti, 48 kilometrov pred ciljem je prvič narasla na dve minuti.

Vir: https://www.rtvslo.si/sport/kolesarstvo/dirka-po-sloveniji/bauhaus-dobil-sprint-v-rogaski-slatini/583487