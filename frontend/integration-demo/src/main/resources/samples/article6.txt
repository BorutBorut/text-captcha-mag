# Naslov: Cristiano Ronaldo bo igral za angleški klub Manchester United
# Vir: https://www.rtvslo.si/enostavno/sport/cristiano-ronaldo-bo-igral-za-angleski-klub-manchester-united/592355

Cristiano Ronaldo bo igral za angleški klub Manchester United.

Cristiano Ronaldo je zadnja 3 leta igral za italijanski klub Juventus.

Cristiano Ronaldo je star 36 let.
Je profesionalni nogometaš.

Prihaja iz Portugalske.
Nogometaš je že skoraj 20 let.

Cristiano Ronaldo je prejel številne nagrade.
5-krat je dobil nagrado zlata žoga.
To je najpomembnejša nagrada
za nogometaše na svetu.
Je eden najboljših nogometašev na svetu.

Je kapetan portugalske reprezentance.
Skupaj s svojo ekipo je leta 2016
osvojil evropsko prvenstvo.

Igral je za različne nogometne klube.
Igral je za Sporting CP iz Portugalske, Manchester United iz Velike Britanije, Real Madrid iz Španije, Juventus iz Italije.

Cristiano Ronaldo je zadnja 3 leta igral za italijanski klub Juventus.

Juventus je klub iz Torina.
Torino je mesto na severu Italije.

Cristiano Ronaldo v klubu ni bil zadovoljen.

Z ekipo ni uspel osvojiti velikih tekmovanj.

Cristiano Ronaldo je rekel, da si želi novih izzivov.

27. avgusta je Cristiano Ronaldo vodstvo kluba in soigralce obvestil, da bo odšel v drug klub.
Popoldne je z letalom zapustil Torino.
Ronaldo bo za Manchester United igral vsaj 2 leti.

Manchester United je klub iz Manchestra.
Manchester je mesto v Veliki Britaniji.

Cristiano Ronaldo je že igral za Manchester United.
Za klub je igral med letoma 2003 in 2009.

Cristiano Ronaldo je sedaj s klubom podpisal 2-letno pogodbo.
Vsako leto bo zaslužil 30 milijonov evrov.
Toliko na leto zasluži 2 tisoč slovenskih delavcev.

Številni navijači se veselijo, da bo spet igral za njihov klub.

Na družbenih omrežjih je vodstvo kluba napisalo: Dobrodošel doma.
